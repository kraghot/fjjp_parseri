Objavljeno: prije 16 h i 49 min
Autor:
 Hina




ISTANBUL - Turska je protuzakonito pritvorila desetke izbjeglica i natjerala ih da se vrate u ratnu zonu, tvrdi u srijedu međunarodna organizacija za zaštitu ljudskih prava Amnesty International.VEZANE VIJESTIVijestiVIDEO: TOPLA DOBRODOŠLICA Sirijske izbjeglice u Kanadi dočekao dječji zbor koji je otpjevao tradicionalnu islamsku pjesmu
Amnesty u svom izvješću navodi da su turske vlasti odvele migrante do udaljenih pritvora u kojima su držani u izolaciji dodajući da je bilo izvješća i o zlostavljanju uključujući premlaćivanja.
Turska je primila oko 2,2 milijuna sirijskih izbjeglica od početka građanskog rata u toj zemlji 2011.



/* (c)AdOcean 2003-2011, EPH2.Jutarnji.hr.Jutarnji.hr.Vijesti.Naslovnica.Intext */
ado.slave('adoceanephsirdkqovnsbt', {myMaster: 'iJbr.b6diDAWg03EQbfaBQh.ntwoZ3usBZ04zpjF2.X.F7' });


Iako su stotine tisuća od tada otišle prema zemljama Europske unije u toj zemlji je i dalje najveća izbjeglička populacija na svijetu.
EU i Ankara prošlog su mjeseca postigli dogovor o pomoći Turskoj vrijednoj 3 milijarde eura kao i druge povlastice ukoliko Turska smanji priljev migranata u Europu.
Amnesty navodi da raspolaže dokazima o više od 100 deportacija u Irak i Siriju i strahuje da je stvarni broj puno veći i uključuje deportacije u Afganistan.
Turska vlada odbacila je tvrdnje kao neistinite i navodi da manje od jedan posto Sirijaca ima ograničenje kretanja.
Prema organizaciji dio europskih novaca troši se na gradnju pritvora u kojima su zabilježena zlostavljanja.
"EU mora osigurati da financiranje i suradnja s Turskom u pogledu migracije unapređuje a ne krši prava izbjeglica i migranata", navodi se u izvješću.


Objavljeno: 15.12.2015
Autor:
 Hina



Europska komisije predstavila je u utorak u Strasbourgu prijedlog za uspostavu Europske granične i obalne straže, koja bi mogla biti raspoređena i bez pristanka zemlje na čije granice dolazi.VEZANE VIJESTIVijestiTUDI TUKAJ JE BODLJIKAVA ŽICA Slovenci će postaviti čak 550 km ograde na granici s Hrvatskom, poštedjet će samo posjed Joška JorasaOGRADA NIČE I U ISTRI!? Stanovnici potreseni: 'Ovo se nije dešavalo ni u vrijeme rata! Istra ima reputaciju otvorenosti, suživota i tolerancije'
Prvi potpredsjednik Europske komisije Frans Timmermans i povjerenik za unutarnje poslove i migracije Dimitris Avrampoulos predstavili su u utorak na plenarnoj sjednici Europskog parlamenta u Strasbourgu mjere za nadzor vanjskih granica EU-a, kako bi se mogao sačuvati schengenski prostor bez kontrola na unutarnjim granicama.
Predložene mjere uključuju uspostavu Europske granične i obalne straže, reviziju schengenskog sporazuma kako bi se uvele obvezne kontrole svih koji ulaze i izlaze iz schengenskog prostora te uredbu o europskom putnom dokumentu za povratak nelegalnih migranata.



/* (c)AdOcean 2003-2011, EPH2.Jutarnji.hr.Jutarnji.hr.Vijesti.Naslovnica.Intext */
ado.slave('adoceanephsirdkqovnsbt', {myMaster: 'iJbr.b6diDAWg03EQbfaBQh.ntwoZ3usBZ04zpjF2.X.F7' });


Europska granična i obalna straža uključivala bi neovisne resurse Frontexa (Europske agencije za upravljanje i operativnu suradnju na vanjskim granicama EU-a, koja će biti preimenovana u Europsku graničnu i obalnu agenciju ili skraćeno Agenciju), i nadležne vlasti zemalja članica koje su odgovorne za nadzor granica.
Nova Agencija moći će pokrenuti operaciju zaštite granice bez pristanka zemlje čija je granica u pitanju u slučajevima kada to zahtijevaju interesi Europske unije. Agencija će moći provesti procjenu slabosti kapaciteta zemlje članice za suočavanje sa sadašnjim ili budućim izazovima na vanjskim granicama. Nakon što se procjena dovrši, Agencija će kao prvi korak preporučiti dotičnoj zemlji članici da poduzme potrebne korektivne mjere kako bi se uklonile identificirane slabosti. Zemlja članica trebala bi provesti te korektivne mjere unutar ograničenog vremenskog razdoblja. Ako to propusti učiniti, Komisija može usvojiti provedbenu odluku kojom ovlašćuje Agenciju da provede odgovarajuće operativne mjere. Komisija može donijeti takvu odluku u slučajevima kada nadzor nad vanjskom granicom smatra neučinkovitim u mjeri u kojoj bi to predstavljalo rizik za funkcioniranje schengenskog prostora.
Komisija predlaže da se za Agenciju izdvoji 238 milijuna eura za ovu godinu, dok je ranije za Frontex za 2015. bilo planirano 143 milijuna eura. Proračunska sredstava za Agenciju povećala bi se na 281 milijun eura u sljedećoj godini i nastavljala bi se postupno povećavati dok ne dosegnu iznos od 322 milijuna eura 2020. godine.
Agencija bi do 2020. godine trebala imati tisuću stalnih članova, više nego dvostruko od 402 člana koliko će imati početkom sljedeće godine.
Prijedlog Komisije odnosi se na zemlje članice schengenskog prostora, pridružene članice schengenskog prostora (zemlje koje nisu članice EU-a, ali su u schengenskom prostoru) te zemlje EU-a koje još nisu u Schengenu, ali koje će ući (poput Hrvatske, Bugarske, Rumunjske). Agencija će moći intervenirati na vanjskim granicama tih država.
Agencija će moći djelovati u trećim zemljama, posebice u susjednim zemljama te zemljama iz kojih dolaze i preko kojih prelaze migranti. Agencija će moći rasporediti časnike za vezu u treće zemlje i surađivati s njima. Moći će provoditi zajedničke operacije na vanjskim granicama zemlje članice i susjedne treće zemlje, uključujući i teritorij te treće zemlje pod uvjetom da ona na to pristaje.
Kako bi se osiguralo da Agencija može odgovoriti na hitne situacije predviđa se uspostava stalnog sastava, koji može biti angažiran vrlo brzo. Zemlje članice morat će osigurati najmanje 1500 graničara koje će Agencija moći rasporediti u roku od nekoliko dana.
Komisija predlaže dopunu schengenskih propisa kako bi se uvela obveza sustavne kontrole na vanjskim granicama svih osoba, uključujući i one koje uživaju pravo slobode kretanja (to jest, građani EU-a i članovi njihovih obitelji koji nisu europski državljani) kako bi se provjerilo predstavljaju li te osobe prijetnju za javni red i unutarnju sigurnost. Sustavne kontrole državljana EU-a po sadašnjim propisima moguće su samo radi provjere jesu li njihovi putni dokumenti autentični i je li im istekao rok važenja.
Građane trećih država i po sadašnjim propisima se provjerava konzultiranjem baze podataka pri ulasku, dok se pri izlasku iz EU-a te kontrole ne provode sustavno. Sada se predlaže da se sustavno kontroliraju i izlasci državljana trećih država.
Kako bi se izbjeglo moguće stvaranje gužvi u nekim situacijama, kada se ocjeni da nema rizika po sigurnost, sustavne kontrole mogu biti zamijenjene nasumičnim.


 Flego i Miletić: Želimo graditi suradnju, a ne žičanu ogradu
Istarski župan Valter Flego i pulski gradonačelnik Boris Miletić u utorak su u Puli na tradicionalnome božićnom i novogodišnjem primanju poručili kako Istra u idućoj godini želi graditi suradnju sa zemljama u okruženju, a ne žičanu ogradu.
"Žica nije suradnja, i to je nama neprihvatljivo, i mi to osuđujemo. To što Slovenci rade, rade protiv temeljnih načela i principa funkcioniranja Europske unije, principa slobodnog protoka ljudi i dobara. Mi želimo graditi suradnju, a ne žičanu ogradu", istaknuo je istarski župan Valter Flego, a pulski gradonačelnik Boris Miletić oštro je osudio ono što se posljednjih dana događa na granici Istre sa Slovenijom.
"Ulazeći u Europsku uniju, svi smo se iskreno veselili da će konačno Istra biti bez granica sa slovenskim i talijanskim dijelom. Mislim da postavljanje bodljikave žice nije nešto što je u kulturi naših naroda, nešto što je prihvatljivo svima nama. Takve poteze treba osuditi", poručio je Miletić.
Flego je ovu godinu ocijenio dinamičnom, izazovnom i u konačnici uspješnom, godinom u kojoj su počeli i dovršeni mnogi projekti, čime su ostvareni pozitivni trendovi. Govoreći o najvažnijim projektima, istaknuo je početak gradnje pulske Opće bolnice, otvaranje menze i studentskog doma u Puli te početak natapanja velikih poljoprivrednih površina u Valturi u blizini Pule. Također je istaknuo da je Istra ove godine ostvarila sjajne turističke rezultate koji govore o porastu dolaska turista od 8,6 posto te turističkih noćenja od šest posto, čime se, kako je rekao, "u Istri ne govori više o turističkoj sezoni, nego o turističkoj godini".
"Istra je regija primjer za sve ostale regije i želi se uspoređivati s najboljim regijama u Europi. Stoga od buduće Vlade očekujemo da prepozna Istru kao regiju i da pomogne u realizaciji svih projekata koje spremamo zajedno s privatnim sektorom", rekao je Flego, ističući kako je za ostvarenje tih ciljeva potrebna suradnja u Istri te s Vladom i zemljama u okruženju, pri čemu je dodao da žica nije suradnja te kako ona nije prihvatljiva.




Objavljeno: 12.12.2015
Autor:
Mario Pušić



Onaj tko je čitao Magazin Jutarnjeg lista prije točno 75 dana zna tko su Muhanad Jabroute (36), Maya Bakar (21), Hasan Dokerni (23), Muhamed Kelzi (23), Oday Osama (26), Nanoosh Jaber-Nina (21) i Osama Chmmat (38). One koji nisu podsjetit ćemo da su to Sirijci koje smo krajem kolovoza upoznali u vlaku na grčko-makedonskoj granici, a 813 kilometara kasnije, u Horošu, ispratili ih u mračnu Europsku uniju. Mračnu zato što je bila noć kada su ilegalno izašli iz Srbije, ali i zato jer su u obećanu zemlju ušli u Mađarskoj, u zemlji koja ih je tada mrzila jednako kao i danas. Svi oni danas su točno tamo gdje su željeli završiti svoje putovanje dugo 2000 i nešto kilometara, šestero ih je u Nizozemskoj, Hasan Dokerni ostao je u Njemačkoj. Već imaju nove živote, ali i puno planova kako da ih učine ljepšim i veselijim. Nama su ti ljudi razbili predrasude o izbjeglicama kao sumnjivim pojedincima s opasnim namjerama već u prvome od ukupno tri dana koja smo proveli s njima, a sada to rade u zemlji koja ih je udomila. Nama su pričali da ne žele biti nikome na teret, već na korist zajednici koja će ih primiti, a sada to pokazuju Nizozemcima.VEZANE VIJESTIVijesti2000 KILOMETARA S IZBJEGLICAMA: Ne želimo ubijati i ne želimo biti ubijeni. Zato smo pobjegli
Sretna priča
- Muhanad je danas amaterski glumac u kazalištu, Nina na godinu upisuje fakultet, Muhamed je postao zvijezda lokalnih novina - ovom rečenicom započet ćemo sretnu priču o njima, no prisjetimo se detalja iz tužne priče koju smo ispričali prije dva i pol mjeseca.
Jednako smo se bojali tog vrućeg kolovoza u zmazanom makedonskom vlaku, ja možda malo više, jer sam prvi put uživo vidio ljude koje sam do tada mogao gledati samo na televiziji, a iz novinskih izvještaja nije bilo lako različiti jesu li oni u cijeloj priči dobri ili loši. A oni su u stvari tada već bili preumorni da bi ih više bilo briga za strah.



/* (c)AdOcean 2003-2011, EPH2.Jutarnji.hr.Jutarnji.hr.Vijesti.Naslovnica.Intext */
ado.slave('adoceanephsirdkqovnsbt', {myMaster: 'iJbr.b6diDAWg03EQbfaBQh.ntwoZ3usBZ04zpjF2.X.F7' });


Nova domovina
Preko sirijskih Damaska i Latakije te turskog Istanbula, našli su se u Izmiru, luci na Egejskom moru. Čekajući ukrcaj u čamac za Atenu, dogovorili su se da će zajedno nastaviti dalje od glavnog grčkog grada. Bio je to trenutak kada su na karti zaokružili Nizozemsku kao svoju novu domovinu. U Atenu nisu stigli čamcem s kojim su krenuli, posljednju milju prevezla ih je grčka obalna straža, jer ih je kapetan, zajedno s još 39 putnika koje je vozio, nasukao na hrid. Prespavali su u parku i autobusom došli na granicu s Makedonijom, i ušli s gomilom u taj vlak koji neće stati do Srbije. Za Hrvatsku nitko od njih tada nije čuo, nije ih baš previše zanimao nogomet, pa nisu pomogli “linkovi” preko Luke Modrića ili Ivana Rakitića, a naša zemlja čak ni onima koji su u tom trenutku pakirali torbe u Siriji, nije bila u planu kao tranzitna zemlja prema zapadu.
Srbijom su prošli u taksi vozilima, a jednu dionicu prevezli smo ih i mi, oni posljednju do Schengena. Tko bi mogao slutiti da će im putovanje Mađarskom biti strašnije čak i od najgorega do tada, plovidbe između Turske i Grčke.
- Ušli smo kroz rupu u žici koju je napravio netko prije nas, ali nas je na izlazu dočekala policija. Urlali su na nas i tjerali nas natrag. Nisu pucali, ali sam imao osjećaj da hoće svakog trenutka. Molio sam da nas puste, ali nitko me nije slušao. Našli smo se opet u mraku s druge strane žice i nakon nekog vremena naišli na čovjeka iz Srbije, tražio nas je svakog po 50 eura da nam škarama presiječe žicu i napravi novu rupu. Tako smo ušli. I onda smo trčali dva sata kroz polje kukuruza, kroz travu i žbunje. Padali, pa se dizali. Izbili smo kod neke benzinske postaje i za 1000 eura nas je taksi odvezao u Budimpeštu, ali ne skroz u grad, pa smo morali pješačiti još 20 kilometara. Tamo nas nitko nije htio primiti ni u jedan hotel, trgovac mi nije želio prodati karticu za mobitel, svi od nas okreću glavu, nitko nam ne odgovara na pitanja - ispričao je Muhanad.
Tu se sedmorka razdvojila te na razne načine, vlakom, autobusima i taksijima ušla u Njemačku, a potom i u Nizozemsku, gdje su raspoređeni po kampovima. Muhanad je svjetlije puti pa si je, ispričao mi je, kupio kartu za vlak, namjerno prvu klasu, samo kako na sebe ne bi privlačio pažnju. Iako je imao putovnicu, svaka kontrola na koju bi naletio mogla ga je koštati vraćanja u mađarski kamp. On tada nije mogao znati da to neće ugroziti njegovo daljnje putovanje, a sama pomisao da bi ga zadržala Mađarska, te da bi tu mogao ostati zatočen, bila mu je zastrašujuća.
Muhanad, nekadašnji student arapske književnosti, rođeni je Damaščanin, iz urbane je obitelji. Pričao mi je o sestri koja je kao odlična studentica elektrotehnike dobila priliku raditi za jedno francusko poduzeće u Siriji, dobila je francusko državljanstvo, ali se preselila u Englesku, gdje sada radi. Muhanad je studirao arapsku književnost, ali je napustio studije i otišao raditi u Dubai, s vremenom je s bratom pokrenuo agenciju za najam luksuznih vozila, tražeći bogate mušterije bogatim vlasnicima.
Brutalni pokolj
Mjesečno je zarađivao 5000 dolara. Onda je u Siriji krenula revolucija protiv predsjednika Bašara al-Asada, koja se pretvorila u građanski rat, a građanski rat u brutalni pokolj u kojemu su najviše stradavali nevini. Zbog toga Sirijci više u Ujedinjenim Arapskim Emiratima nisu mogli dobiti vizu, pa je Muhanad deportiran u svoju zemlju. Dan kada je nogom stupio na tlo svoje domovine, bio je dan kad je započeo s traženjem načina kako da napravi prvi korak u novi život negdje drugdje. Danas je u Den Boschu, gradu u središnjem dijelu njegove nove domovine, stanovnik je tamošnjeg izbjegličkog kampa, zajedno s još 400 sunarodnjaka. Ima osiguranu hranu i spavanje, a jedan od bitnijih razloga zašto je vezan za taj prostor jest i problem koji imaju i svi njegovi prijatelji, nema nizozemsku vizu.
- Očekivao sam da će to ići brže, ali nema veze, doći će i to. Imam dogovoren razgovor sljedeći tjedan pa očekujem da će se papirologija srediti do kraja godine - kaže Muhanad.
On ne gubi vrijeme, intenzivno uči nizozemski jezik, jer želi što prije pokrenuti posao s automobilima, čime se bavio dok je živio u Dubaiju. To je jedan od razloga zašto se aktivirao u mjesnom kazalištu, smatrao je da će učenje jezika ići lakše ako si njime okružen.
- Sprijateljio sam se s čovjekom koji je vlasnik tog malog amaterskog kazališta, dobro mi dođe u svladavanju jezika, jer tamo pjevam i glumim. Nedostaje li mi Sirija? Čovječe, naravno da mi nedostaje, ali ona Sirija, kakva je bila prije rata. Ovo ovdje je sada moj dom - priča Muhanad.
Teško je proživljavao događaje u Parizu.
- Mi smo nevini, ali te ljudi svejedno drukčije gledaju. I tu jednostavno ništa ne možeš učiniti, ništa promijeniti. Ne možeš ići gradom i ponavljati: Ne, ja nisam terorist, oprostite. Iako, mogu reći da su nas ovdje sjajno primili - priznaje Muhanad.
Prava ljubav
S njim je u kampu Osama Chmmat, 38-godišnji mornar iz Latakije, koji će prihvatiti bilo kakav fizički posao već prvog dana kada sredi dokumente.

Nina i njezin suprug Osama su u kampu u Amsterdamu. Sljedeći tjedan u utorak dobit će nizozemsku vizu.
- Živimo jedan sasvim normalan život, kao da se ništa nije dogodilo. Sasvim sigurno ću ovdje studirati, već na godinu - kaže nam Nina, čiji engleski je vrlo dobar, vjerojatno i zbog vrlo čestih selidbi po svijetu. Ona ima četiri sestre i dva brata. Pred ratom je prvo s obitelji pobjegla u Kairo, potom u Dubai, a onda su se skrasili u Istanbulu. Gdje god bi počela studirati turizam, morala je napuštati školovanje. Zato je sada čvrsto odlučila završiti fakultet.
Ima tetovažu na ruci, piercing na usni, sluša metal bendove i odlična je sugovornica za razbijanje predrasuda o muslimankama s Bliskog istoka.
U kampu Schalkhaar u Deventeru su Muhamed Kelzi i njegov vjerni prijatelj Bakar Mayo, obojica su rođena u Alepu, zajedno su studirali pravo, a baš to žele nastaviti raditi u Nizozemskoj.
- Nakon toga želim pronaći posao, naći ljubav svojeg života i oženiti se - kaže nam Kelzi.
- Tražiš Nizozemku ili nizozemsku Sirijku - pitamo u šali.
- Nebitno, zanima me samo prava ljubav - odgovara spremno.
Vrlo je aktivan u kampu, sudjeluje u podjeli hrane i odjeće, te je na druge načine uključen u rad humanitarnih organizacija koje pomažu izbjeglicama. Kaže da mu to jako puno pomaže u učenju nizozemskog.
Zahvaljujući svojim brojnim aktivnostima ušao je u program nizozemske vlade “Meet&Eat” u kojemu je 80 domaćih obitelji odlučilo na jedan dan ugostiti po dvije sirijske izbjeglice. Muhamedu Kelziju i njegovom prijatelju Mahmoudu domaćin je bila Rianne, zajedno sa svojim partnerom i djecom. Priču o njihovom druženju objavile su lokalne novine, pa je tako Kelzi opet završio “na naslovnicama”. Evo kako su to opisale nizozemske kolege.
Jezična barijera
- Rianne kaže da se vodi načelom “ponašaj se prema drugima onako kako bi željela da se oni ponašaju prema tebi”, a to je ono čemu nastoji naučiti i svoju djecu, jer to smatra izuzetno bitnim. Ova inicijativa vlade provodila se u svim gradovima u kojima postoje izbjeglički kampovi, pa je Rianne jedva čekala da i ona dobije svoje goste Sirijce. Umjesto o izbjeglicama, htjela je, kaže, konačno pričati - s izbjeglicama. Ubrzo se našla pred prvim izazovom: Čime će ih počastiti, što skuhati nekom o čijim navikama ne znaš baš puno? Rješenje je bilo da izbor bude velik. Iako je tema ručka bila “okus Nizozemske”, Rianne, je pripravila i indonezijsku juhu uz koju se mogu kombinirati razni sastojci koje je stavila na stol, tako da bude sigurna da će svatko pronaći nešto za sebe - pišu nizozemske novine.
Rianne je imala tremu, bojala se kako će sve to ispasti, jer je puno razloga bilo da krene loše, primjerice jezična barijera.
Novo prijateljstvo
- Ispostavilo se da Mahmoud jako dobro govori engleski, pa mi je ispričao čitavu njihovu izbjegličku priču, o tome kako je preplivao veći dio mora od Turske do Grčke, ali da mu to nitko nikada nije povjerovao. Pričao mi ja da ima dvije kćeri u dobi moje djece, koje je morao ostaviti u Siriji. One su na sigurnom, nisu u opasnosti, ali će Mahmoud svakako otići po njih, prije nego li do njih dođe rat, koji se tom zemljom brzo širi.
Muhamed baš nije znao previše engleski, ali iz pomoć Mahmouda, te svojih ruku i nogu, razumjeli smo se odlično. Poslije jela su se poigrali s djecom, što je bilo stvarno super, a kada su djeca otišla na spavanje s nama su zaigrali društvenu igru. Baš smo se dobro slagali jer dečki stvarno imaju smisla za humor. Kako su gubili, tražili su da im se smilujemo, jer kao, oni su ipak jadni izbjeglice iz Sirije - izjavila je domaćica Rianne, napominjući da su razmijenili kontakte i već dogovorili novo druženje, koje polako prerasta u pravo prijateljstvo.


Objavljeno: 12.12.2015
Autor:
 Hina




LJUBLJANA - Zbog bojazni da će se izbjeglička kriza nastaviti tijekom zimskih mjeseci, a u proljeće migrantski val dodatno ojačati, Slovenija nastavlja s postavljanjem žičane ograde prema Hrvatskoj, unatoč dosadašnjim hrvatskim prosvjednim notama i nezadovoljstvu lokalnog stanovništva uz granicu, navode u subotu slovenski mediji, te iznose nepotvrđeni podatak da vlada premijera Mire Cerara planira postaviti oko 550 kilometara ograde na granici koja je duga 671 kilometar.VEZANE VIJESTIVijestiSUSJEDNA DRŽAVA OGRAĐUJE SE I DUŽ KUPE Slovenska vojska podigla žičanu ogradu u Gorskom kotaru, gdje uopće nema izbjeglica. Mještani razočarani...FOTO: NA HRVATSKOJ GRANICI PONOVNO NIČE ŽICA Slovenski vojnIci ograđivali svoju obalu Kupe u Gorskom KotaruSLOVENCI GOMILAJU SNAGE NA GRANICI! Hrpa naoružanih specijalaca stala u obranu žice, a s druge strane stoji - JEDAN hrvatski policajac!
Nakon što su nevladine udruge i neki ugledni intelektualci u petak prosvjedovali protiv postavljanja bodljikave žice uz rijeku Kupu, koja je u više od trećine toka prirodna granica između dviju država, te najavili predstavku ustavnom sudu kako bi se ispitala njezina opravdanost, popodne će tamošnje općine posjetiti Boštjan Šefic, državni tajnik zadužen za migracije, te pokušati objasniti važnost vladine odluke za nacionalnu sigurnost, piše ljubljansko "Delo".
Isto tako, vlada je u kontaktu s predstavnicima lokalnih vlasti na slovenskoj obali, gdje su također prisutne ocjene da će žičana ograda u krajevima ovisnima o turizmu izazvati gospodarske štete, štetiti odnosima s Hrvatskom i arbitražnom postupku određivanja granice na kojemu Slovenija još uvijek inzistira, piše vodeći slovenski list.



/* (c)AdOcean 2003-2011, EPH2.Jutarnji.hr.Jutarnji.hr.Vijesti.Naslovnica.Intext */
ado.slave('adoceanephsirdkqovnsbt', {myMaster: 'iJbr.b6diDAWg03EQbfaBQh.ntwoZ3usBZ04zpjF2.X.F7' });


Ured za komunikacije slovenske vlade u vezi s tim primjedbama jučer je ponovio kako se radi o privremenoj zaštitnoj mjeri zbog izbjegličkog vala, a ne prejudiciranju granice.
"Cilj postavljanja tehničkih barijera jest regulacija migracijskog priljeva, a nikako demarkacija granice. Ta je mjera potrebna za zaštitu države, stanovnika i imovine. Ograda je potrebna kako bi se osigurala sigurnost migranata i izbjeglica i spriječilo pogoršanje humanitarne situacije", navela je slovenska vlada u priopćenju za javnost.
Vlada je lokalne vlasti u Kopru obavijestila da će nakon priprema izvršenih ovih dana, danas početi postavljati ogradu uz rijeku Dragonju, odnosno kanal Svetoga Odorika, ali ne na području parcele kontroverznog stanovnika općine Buje Joška Jorasa jer to područje smatra spornim iako na njemu jurisdikciju provode hrvatske vlasti, a kako se ne bi naškodilo turizmu na području Istre uz same se granične prijelaze neće postavljati bodljikava žica nego panel-ograde.
Unatoč objašnjenjima, u tom je dijelu Slovenije dosta nezadovoljstva širenjem ograde prema moru, pa "Delo" citira neimenovanog seljaka kojemu je žica već zapriječila put do njegove parcele: "Nadam se da je to zadnja glupost koju je napravila Cerarova vlada".
Ogradu na području obalnih općina danas će postavljati koparsko poduzeće "Okolje" čiji su djelatnici buldožerima već pripremili teren, piše list.
Slovenija je najprije najavljivala da će zbog opasnosti prelijevanja izbjegličkog vala zelenom granicom postaviti 80 kilometara žičane ograde, ali je do sada postavila 120 kilometara, a prema nekim neslužbenim podacima ukupno će zagraditi 550 kilometara graničnog područja jer ostatak granice zbog konfiguracije terena za to nije pogodan, navode slovenski mediji koji se pozivaju na neslužbene ocjene.
Mađarska je do sada Sloveniji isporučila 24.000 koluta bodljikave žilet-žice, što je dovoljno za 240 kilometara ograde, a zbog opsežnosti posla ogradu više ne postavlja samo vojna inženjerija nego i poduzetnici, piše u subotu ljubljanski "Dnevnik".
Tako je posao postavljanja više desetaka kilometara ograde na jednom graničnom sektoru dobilo poduzeće iz Celja, ali ne na natječaju nego izravnom pogodbom, piše list.
Direktor spomenute privatne tvrtke Bojan Plohl potvrdio je za list da je dobio posao vrijedan 250.000 eura, ali je dodao da su svi ostali podaci tajna i da ne može reći na kojem sektoru granice radi.
"Postavljamo bodljikavu žicu koju je kupila vlada", kazao je Plohl. Njegova se tvrtka inače bavi izradom i postavljanjem ograda, pa je njima opremila više bolnica i drugih javnih ustanova, ali je na primjer izradila i ogradu za zoološki vrt u Ljubljani, kako se pohvalio.
Na ministarstvu unutarnjih poslova potvrdili su da je sklopljeno više poslova s vanjskim izvođačima zbog "opsežnosti radova, a ponavljaju i to da je cilj cijele operacije regulacija izbjegličkog toka i sigurnost države i stanovništva.
"Ograda je neophodna kako bi se spriječila neposredna opasnost pri prelasku državne granice i osiguralo adekvatno usmjeravanje migracijskog toka. To je posebno važno jer se očekuje povećani dolazak migranata, pa bi mogli biti ugroženi sigurnosni interesi Slovenije", navelo je ministarstvo unutarnjih poslova u priopćenju za ljubljanski list "Dnevnik".
Odluka vlade o tome tko može sudjelovati u postavljanju ograde na granici s Hrvatskom klasificirana je kao državna tajna. "Dnevnik" je neslužbeno doznao kako na tome smiju raditi samo slovenski državljani i da bodljikava žica nije nabavljena kroz sustav javne nabave, kako predviđa zakon, nego preko državne direkcije za robne rezerve. Isti je državni zavod kupovao i montažne krevete za smještaj migranata, tako da vlada vlada ne smatra spornim što je koristila takav način nabave i u ovom slučaju, navodi list.
Osim od Mađarske koja ima velike kapacitete za proizvodnju žičane ograde takvog tipa, Slovenija je manje količine žice kupila u Poljskoj, a nešto naručila i kod domaćih proizvođača, tvrdi "Dnevnik".


Objavljeno: 11.12.2015
Autor:
 Hina



Grčki premijer Aleksis Tsipras u petak je priznao da je njegova zemlja kasno reagirala na priljev migranata, ali je nakon upozorenja Europske komisije kazao da se odsada registriraju svi migranti koji uđu u zemlju.VEZANE VIJESTIVijestiVIDEO: KANADSKI PREMIJER NAJAVIO DOLAZAK DVA AVIONA PUNA SIRIJSKIH IZBJEGLICA Pogledajte reakciju parlamentaBORIS VLAŠIĆ Trebamo li se zapitati želimo li u Hrvatskoj milijun Židova?SUSJEDNA DRŽAVA OGRAĐUJE SE I DUŽ KUPE Slovenska vojska podigla žičanu ogradu u Gorskom kotaru, gdje uopće nema izbjeglica. Mještani razočarani...
Ovog je ljeta Grčka bila "zatečena" velikim brojem migranata, "ali od rujna više nema niti jednog novopridošlog koji nije registriran", kazao je premijer odgovarajući na pitanja u parlamentu. Potvrdio je da Grčkoj nedostaje opreme Euradac za numeriranje prikupljenih otisaka te da se sve radi na tradicionalan način te je zatražio pomoć europskih partnera u nabavci opreme
Prema priopćenju ministarstva vanjskih poslova, Grčka je primila 39 od 100 zatraženih uređaja.



/* (c)AdOcean 2003-2011, EPH2.Jutarnji.hr.Jutarnji.hr.Vijesti.Naslovnica.Intext */
ado.slave('adoceanephsirdkqovnsbt', {myMaster: 'iJbr.b6diDAWg03EQbfaBQh.ntwoZ3usBZ04zpjF2.X.F7' });


S Italijom i Hrvatskom, Grčka je bila na meti kritika Europske komisije koja je spomenutim zemljama poručila da budu učinkovitije u proceduri registracije migranata i da podatke u roku od 72 sata proslijede središnjem sustavu Eurodac.


Objavljeno: 10.12.2015
Autor:
 Hina



Hrvatska je je jedna od nekoliko zemalja članica Europske unije protiv kojih je Europska komisija u četvrtak pokrenula postupak slanjem službene opomene zbog nepotpunog prenošenja i provedbe zajedničkog europskog sustava azila.VEZANE VIJESTIVijestiBORIS VLAŠIĆ Trebamo li se zapitati želimo li u Hrvatskoj milijun Židova?SUSJEDNA DRŽAVA OGRAĐUJE SE I DUŽ KUPE Slovenska vojska podigla žičanu ogradu u Gorskom kotaru, gdje uopće nema izbjeglica. Mještani razočarani...ILČIĆ OTVORIO STRANICU PODRŠKE SAMOM SEBI, NAJAVIO TUŽBE 'Sloboda govora u RH je ugrožena, tužim sve koji su me prikazali rasistom'
Komisija je pozvala Hrvatsku, Grčku i Italiju da ispravno provede Uredbe o Eurodacu, kojom se omogućuje učinkovito uzimanje otisaka prstiju tražitelja azila i prijenos podataka u središnji sustav Eurodaca unutar 72 sata.
Učinkovita provedba Uredbe o Eurodacu, baze podataka EU-a s otiscima prstiju tražitelja azila, ključna je za funkcioniranje Dublinskog sustava i programe premještanja EU-a. Europska komisija uputila je u listopadu službene dopise Grčkoj, Hrvatskoj i Italiji. Ni nakon dva mjeseca ti se problemi nisu učinkovito riješili. Europska komisija stoga je u četvrtak odlučila uputiti službene opomene Grčkoj, Hrvatskoj i Italiji, što je prvi korak postupka zbog povrede prava.



/* (c)AdOcean 2003-2011, EPH2.Jutarnji.hr.Jutarnji.hr.Vijesti.Naslovnica.Intext */
ado.slave('adoceanephsirdkqovnsbt', {myMaster: 'iJbr.b6diDAWg03EQbfaBQh.ntwoZ3usBZ04zpjF2.X.F7' });


Glasnogovornica Komisije Natasha Bertaud rekla je da je Hrvatska od 340 tisuća ulazaka migranata u Eurodac ubacila podatek samo za njih 575.
Komisija je također pozvala Grčku i Maltu da izvijeste o nacionalnim mjerama koje su poduzete u cilju potpunog prenošenja Direktive o postupcima azila, kojom se utvrđuju zajednički postupci za priznavanje i oduzimanje međunarodne zaštite, i Direktive o uvjetima prihvata, kojom se uređuje pristup uvjetima prihvata za tražitelje azila dok čekaju razmatranje svojih zahtjeva
Službene opomene prvi su korak uz pokretanju postupka zbog povrede prava. Nakon primitka službene opomene države članice imaju rok od dva mjeseca za odgovor, a u slučaju neizvješćivanja moraju obavijestiti Komisiju o nacionalnim mjerama za prenošenje. U nedostatku zadovoljavajućih odgovora ili obavijesti o nacionalnim mjerama Europska komisija može odlučiti uputiti obrazložena mišljenja, što je drugi korak u postupku zbog povrede prava.
Nakon što države članice prime obrazložena mišljenja, imaju rok od dva mjeseca za odgovor Komisiji u kojem navode mjere koje su poduzete kako bi se osiguralo potpuno prenošenje ili usklađivanje nacionalnog zakonodavstva s pravom EU-a. Ako to ne učine, Komisija može odlučiti uputiti te države članice Sudu Europske unije. U slučajevima u kojima nije poslana obavijest o nacionalnim mjerama za prenošenje Komisija može predložiti Sudu izricanje financijskih sankcija.


 Ruža Tomašić: EK prebacuje odgovornost na države članice
O opomeni Europske komisije promptno se oglasila zastupnica u Europskom parlamentu Ruža Tomašić.

"Europska komisija svojim najnovijim odlukama o povredi prava zbog nepotpunog prenošenja i provedbe zajedničkog europskog sustava azila pokušava prebaciti odgovornost za razorne posljedice migrantske krize na države članice.


Od Komisije tražim kvalitetnu promjenu migracijske politike i politike azila kako bi one odgovarale mogućnostima država članica i volji građana EU-a umjesto ustrajanja na dosljednom provođenju dosadašnjih politika koje su jedan od glavnih katalizatora migrantskog vala s kojim se već mjesecima suočavamo.


Kroz Republiku Hrvatsku do ovog je trenutka prošlo gotovo pola milijuna migranata, a s obzirom da se ne radi o ljudima iz našeg neposrednog okruženja, jasno je da su oni na tlo Europske unije prvi puta stupili negdje drugdje, a ne u Hrvatskoj. Bilo kakve sankcije protiv Republike Hrvatske stoga su potpuno bespredmetne i služe zastrašivanju jedne suverene države.


Unatoč vrlo ažurnom dijeljenju opomena, ostaje činjenica da je Komisija potpuno nespremna dočekala najveću humanitarnu i sigurnosnu krizu u Europi još od vremena srbijanske agresije na suverene države nastale raspadom bivše Jugoslavije.


Također, činjenica je i da su države članice u obrani vanjskih granica Unije u velikoj mjeri bile prepuštene same sebi pa je neprimjereno da ih opominje i sankcionira netko tko im nije pomogao u upravljanju krizom koja je poprimila kataklizmičke razmjere dobrim dijelom zahvaljujući lošoj politici Komisije."



Objavljeno: 09.12.2015
Autor:
 Hina




BRATISLAVA - Hrvatska predsjednica Kolinda Grabar-Kitarović ocijenila je u srijedu da danas de facto više nije na snazi Dublinski sporazum koji regulira koja je zemlja Europske unije odgovorna za tražitelje azila koji su preplavili Europu u najvećoj migrantskoj krizi od Drugoga svjetskoga rata.VEZANE VIJESTIVijesti'Nema problema s upravljanjem migrantskom krizom'HRVATSKA VIŠE NEĆE PRIMATI EKONOMSKE MIGRANTE Ostojić: 'Migranti iz Maroka, Bangladeša, Šri Lanke i Liberije više ne mogu ovom rutom'SUSJEDNA DRŽAVA OGRAĐUJE SE I DUŽ KUPE Slovenska vojska podigla žičanu ogradu u Gorskom kotaru, gdje uopće nema izbjeglica. Mještani razočarani...BURNE REAKCIJE NA IZJAVE ŠEFA HRASTA O MUSLIMANIMA Željko Jovanović: Kada taj čovjek bude govorio u Saboru, ja ću uvijek izaći van!
Na novinarski upit zašto Hrvatska i dalje ne provodi pravila Dublinskog sporazuma, iako je ministar unutarnjih poslova Ranko Ostojić izjavio da ako migranata u Hrvatskoj bude oko 4 tisuće, da ih neće biti problem zbrinuti i registrati po dublinskim pravilima, predsjednica je ponovila stajalište da je rješenje zaštita grčko-turske granice te da Hrvatska nije zemlja prvog prihvata, a nije ni prva država EU u koju migranti ulaze.
"Prije Hrvatske, oni prođu kroz nekoliko zemalja koje se klasificiraju kao sigurne, od Grčke, preko Makedonije do Srbije i držim da sve formalnosti, pa i registraciju, treba obaviti već pri samom ulasku u EU, dakle u Grčkoj", rekla je Grabar-Kitarović na konferenciji za novinare nakon sastanka sa slovačkim predsjednikom Andrejem Kiskom, dodavši da Hrvatska, "jasno, mora registrirati sve ljude koji ulaze u nju iz razloga nacionalne sigurnosti".



/* (c)AdOcean 2003-2011, EPH2.Jutarnji.hr.Jutarnji.hr.Vijesti.Naslovnica.Intext */
ado.slave('adoceanephsirdkqovnsbt', {myMaster: 'iJbr.b6diDAWg03EQbfaBQh.ntwoZ3usBZ04zpjF2.X.F7' });


"Izjava ministra Ostojića odnosila se na pretpostavku da u Hrvatsku ukupno uđe 4 tisuće ljudi, a ušlo ih je puno, puno, puno više od toga", kazala je.
"Pitanje je koliko je Dublinski sporazum danas više uopće na snazi – po meni, on je mrtav", ocijenila je.
Predsjednicima je bilo postavljeno i pitanje treba li Grčka i dalje ostati u Schengenu, ili bi je trebalo iz njega maknuti, kao što traže neki glasovi u EU.
"Grčka je članica i EU, i Schengena i eurozone i mi bismo trebali učiniti sve što je u našoj moći da to tako i ostane. Grčka granica sad je i naša granica i svi zajedno, EU i Grčka, trebamo doći do rješenja kako zaštititi tu granicu. To je pravo pitanje", odgovorio je slovački predsjednik Kiska, s čime se u potpunosti suglasila i hrvatska predsjednica, rekavši da tome nema što dodati.


Objavljeno: 08.12.2015
Autor:
 Hina



Potpredsjednik Vlade i ministar unutarnjih poslova Ranko Ostojić je, odgovarajući u utorak navečer na pitanja Twitter korisnika, rekao kako nema problema s upravljanjem migrantskom krizom u Hrvatskoj i istaknuo kako Hrvatska u samo sat vremena može registrirati oko 1000 ljudi zahvaljujući iskusnim stručnjacima i dobroj opremi.VEZANE VIJESTIVijestiSUSJEDNA DRŽAVA OGRAĐUJE SE I DUŽ KUPE Slovenska vojska podigla žičanu ogradu u Gorskom kotaru, gdje uopće nema izbjeglica. Mještani razočarani...ILČIĆ OTVORIO STRANICU PODRŠKE SAMOM SEBI, NAJAVIO TUŽBE 'Sloboda govora u RH je ugrožena, tužim sve koji su me prikazali rasistom'BURNE REAKCIJE NA IZJAVE ŠEFA HRASTA O MUSLIMANIMA Željko Jovanović: Kada taj čovjek bude govorio u Saboru, ja ću uvijek izaći van!
Hrvatska je zemlja koja registrira migrante, rekao je. "Nije nam kolabirao sustav za registraciju jer imamo dobro uigrane ekipe i uređaje", napomenuo je i ustvrdio kako Hrvatska neće biti "hot spot". Osobama koje nemaju dokumente izdaje se papir i dužne su otići iz Hrvatske, rekao je.
Naglasio je humani odnos prema migrantima u Hrvatskoj i ponovio kako zbog toga Hrvatska ne bi smjela biti kažnjena.



/* (c)AdOcean 2003-2011, EPH2.Jutarnji.hr.Jutarnji.hr.Vijesti.Naslovnica.Intext */
ado.slave('adoceanephsirdkqovnsbt', {myMaster: 'iJbr.b6diDAWg03EQbfaBQh.ntwoZ3usBZ04zpjF2.X.F7' });


Hrvatska je spremna odmah prihvatiti dogovorene kvote i možemo početi i s integracijom 1640 ljudi, rekao je, no samo je 18 ljudi zatražilo azil u Hrvatskoj. Migranti žele u Njemačku, Švesku i Finsku, kazao je i naveo da he od dosadašnjega broja migranata njih 70 posto iz Sirije, a ostatak iz Iraka, Afganistana i trećih zemalja.
Na pitanje kako gleda na odnos predsjednice Republike Kolinde Grabar Kitarović, čije se stajalište prema migrantima razlikuje od njegova, Ostojić je istaknuo kako je predsjedničin savjetnik Mate Granić ocijenio da smo na ruti najorganiziranija zemlja. "Nemam problema s upravljanjem migrantskom krozom", izjavio je Ostojić na pitanje kako kao tehnički ministar upravlja krizom. "Imamo samoupravljanje i ja sam upravljam", našalio se.
Na pitanje o zaštiti od terorista u okruženju, odgovorio je kako je nabolja zaštita suradnja s tijelima susjednih država te dodao kako Hrvatska u tom problemu surađuje sa susjedima i preko Interpola. Opasnost od terorizma problem je svih zemalja, rekao je i upozorio kako je cilj "kalifata" da ljudi pomisle da su sve osobe koje bježe od rata teroristi. Ali, istaknuo je, humani odnos prema njima, bez žica i tenzija, garancija je da će ti ljudi biti manje skloni terorizmu. . Dodao je da je Republika Hrvatska sigurnosnu razinu podignula nakon napada na Charlie Hebdo u siječnju.
Komentirao je ispriku Britanskog The Suna. „Već je jučer bilo jasno da će se povući jer je priča bila lažna, što mi je posebno drago zbog hrvatske policije koja radi dobar posao. Hrvatsku se pokušalo prikazati kao zemlju koja ne poštuje pravila, ali naš sustav kontrole granica funkcionira besprijekorno,“ rekao je Ostojić.


Objavljeno: 07.12.2015
Autor:
 Hina



Austrija je u ponedjeljak počela pripreme za postavljanje metalne ograde u dužini od 4 km na granici sa Slovenijom kako bi bolje kontrolirala prolazak migranata, što je prvi takav slučaj između dviju zemalja u schengenskom prostoru, izvijestio je AFP.VEZANE VIJESTIVijestiI AUSTRIJA POSTAVLJA OGRADU Ostojić o Slovencima: 'Jedan naš policajac sve kontrolira, a problem će riješiti - lovci!'SLOVENCI KUPILI BODLJIKAVU ŽICU ZA GRANICU S HRVATSKOM 'Ne namjeravamo potpuno zatvoriti prolaz, samo...'KAOS NA ŠENTILJU Nakon masovne tučnjave migranti probili ogradu i nagrnuli u Austriju: 'Ovdje ima beba, prestanite gurati!'
Austrijska koalicijska vlada između socijaldemokrata i konzervativaca objavila je 13. studenoga, prije pariških napada, da će na dužini od 3,7 km postaviti ogradu visoku 2 metra, bez bodljikave žice.
Pripremni radovi počeli su na graničnom prijelazu Spielfeld, na jugu zemlje, postavljanjem nosača, javlja France Presse.



/* (c)AdOcean 2003-2011, EPH2.Jutarnji.hr.Jutarnji.hr.Vijesti.Naslovnica.Intext */
ado.slave('adoceanephsirdkqovnsbt', {myMaster: 'iJbr.b6diDAWg03EQbfaBQh.ntwoZ3usBZ04zpjF2.X.F7' });


Austrijska vlada je objavila da će se ograda moći "brzo ukloniti" i da je "sukladna Schengenu". No ova će ograda ipak biti prva takva između dviju zemalja u prostoru slobodnog kretanja, koji je jedno od najvažnijih postignuća EU-a i čija je budućnost dovedena u pitanje zbog migracijske krize i prijetnja terorističkim napadima.
Nakon Mađarske koja je jesenas postavljanjem bodljikave žice u cijelosti zatvorila za migrante svoju granicu sa Srbijom a zatim i s Hrvatskom, Slovenija se u studenom ogradila bodljikavom žicom prema Hrvatskoj, ali i dalje propušta migrante i izbjeglice.


Objavljeno: 02.12.2015
Autor:
Portal Jutarnji.hr



Sirijski izbjeglica koji je utočište našao u Velikoj Britaniji napisao je pismo u kojem se zahvaljuje svima koji su mu pomogli da nađe dom u novoj domovini.VEZANE VIJESTIVijestiFOTO: ONI SU SIMBOLI NOVE HUMANITARNE TRAGEDIJE Ne žele ih pustiti preko granice: 'Mi nismo teroristi, dozvolite nam da prođemo''DOKOPALI SMO SE NJEMAČKE. A ŠTO SADA? Ovi ljudi su uspjeli ući u središte EU, ali su brzo shvatili - stvarnost je bitno drukčijaTRI DOBITNICE NOBELOVE NAGRADE ZA MIR U SL. BRODU Oduševljene hrvatskim tretmanom izbjeglica: 'Ne zatvarajte granice!'

Ahmad al-Rashid (koji na Facebooku koristi ime Jack AR) svoju je zahvalu objavio na Facebooku i ubrzo prikupio 4 tisuće lajkova i tisuću podjela. Pročitajte što je napisao:

Ovo je moj novi dom u Engleskoj i moram vam reći potpuno me iznenadio. Puno sam slušao i čitao o tome kako Britanci ne dočekuju izbjeglice i tražitelje azila baš srdačno i da žele zatvoriti granice, pa čak i bombardirati čamce koji prevoze migrante. No moje iskustvo je da je onih koji brinu i žele pomoći mnogo više. Puno je potpunih stranaca prema meni bilo vrlo ljubazno.




/* (c)AdOcean 2003-2011, EPH2.Jutarnji.hr.Jutarnji.hr.Vijesti.Naslovnica.Intext */
ado.slave('adoceanephsirdkqovnsbt', {myMaster: 'iJbr.b6diDAWg03EQbfaBQh.ntwoZ3usBZ04zpjF2.X.F7' });



Bio sam prisiljen napustiti svoj dom u Siriji zbog groznog rata koji tamo bjesni. Naravno, gdje god da odem, nigdje neću biti sretan kao što bih bio u svom vlastitom domu u Siriji. Moji su korijeni ondje, odrastao sam ondje, tamo su moji prijatelji i najbliži (oni koji se bore da bi preživjeli i oni koji su izgubili živote u strašnom ratu), moje sve uspomene su tamo, moji dječački snovi i nadanja.


Mnogi ljudi ovo razumiju, posebno izbjeglice, migranti i imigranti koji su bili prisiljeni napustiti svoje domove i koji su također osjetili bol i razumiju kako se osjećam.


Jučer, dok sam se useljavao u ovu kuću i dok mi je obitelj koja me je primila u svoj dom pokazivala moju sobu, bio sam iznenađen i oduševljen njihovim stavom prema meni i načinom kako su me tretirali. Gostoljubivost i briga koju su pokazali kako bi mi bilo ugodno je nešto što se ne da riječima opisati. To je bilo ogromno olakšanje koje je odagnalo moje brige i strahove.


Iskreno zahvaljujem svima onima koji su ovo omogućili. Ne možete ni zamisliti koliko ljudi je darovalo svoje vrijeme, trud i novac da se pomogne ljudima poput mene. Zahvaljujem svim grupama potpore i onima koji nas podržavaju u Velikoj Britaniji i drugdje.


Zahvaljujem svima koji su omogućili da se ovo pročuje i koji su mi pokazali da je ljudima ovdje doista stalo.



Objavljeno: prije 13 h i 24 min
Autor:
Hajdi Karakaš Jakubin



Riječki diler Stjepan Prnjat (44), prozvan još i Escobar, za tri će dana, točnije 18. prosinca opet biti slobodan čovjek. Tada mu naime istječe kraj zatvorske kazne u Italiji, gdje je zbog trgovine drogom osuđen na deset godina i osam mjeseci zatvora. S obzirom na to da ga Hrvatska od listopada 2007. traži i za njim je raspisala tjeralicu zbog sumnje na pranje novca koji potječe od preprodaje opijata, zbog čega mu se na zagrebačkom Županijskom sudu u Zagrebu treba ponovno suditi, njegov odvjetnik Ljubo Pavasović Visković izborio se za opoziv tjeralice i ukidanje istražnog zatvora jer, među ostalim, “ne postoje razlozi za bijeg iako Prnjatovi supruga i sin žive u Njemačkoj”.VEZANE VIJESTIVijestiOdbjegli pulski narkodiler nakon godinu dana uhićen u Nizozemskoj
Stoga će Prnjat, koji je više od desetljeća golicao kriminaliste dok su pokušavali presresti stotine kilograma droge iz Južne Amerike, u Hrvatsku moći ušetati slobodno i suočiti se, u ponovljenom suđenju, s optužbom za pranje više milijuna eura. Naime, prvotnu pravomoćnu oslobađajuću presudu na riječkom sudu koju je Prnjat dočekao u talijanskom zatvoru Vrhovni je sud u cijelosti ukinuo zbog pogrešno utvrđenog činjeničnog stanja.
Radio i za opće dobro
Glavni dokaz i temelj USKOK-ove optužbe za pranje novca bila je talijanska presuda za “trgovanje velikim količinama narkotika koji međutim nisu zaplijenjeni”, što je za Vrhovni sud bila pogrešna ocjena pa je naloženo da se u ponovljenom suđenju detaljno razmotri sadržaj talijanske presude jer tužitelji imaju samo jedan zadatak - dokazati da novac potječe od kaznenog djela bez obzira na to tko je djelo počinio. Naime, za USKOK je Prnjat kao nezaposleni metalski radnik, ali u tajnoj ulozi šefa međunarodnog lanca švercera droge uspio od 2000. do 2007. zaraditi 14 milijuna eura. Njegova mreža trgovala je kokainom i heroinom od Hondurasa i Kolumbije pa po cijeloj Europi sve do Hrvatske. Novac je zajedno s članovima obitelji investirao u legalne novčarske tokove, a zbog čega mu je na računima blokirano 7,3 milijuna eura, 3,6 milijuna kuna i 14.500 dolara.



/* (c)AdOcean 2003-2011, EPH2.Jutarnji.hr.Jutarnji.hr.Vijesti.Naslovnica.Intext */
ado.slave('adoceanephsirdkqovnsbt', {myMaster: 'iJbr.b6diDAWg03EQbfaBQh.ntwoZ3usBZ04zpjF2.X.F7' });


Zadnje dvije godine služenja kazne u Italiji Prnjat je proveo na uvjetnoj slobodi radeći u skloništu za beskućnike u Ravenni, gdje je prošle godine prijavio i prebivalište. Na zasluženu će slobodu krajem tjedna, a prema potvrdi koju je njegov odvjetnik predao u spis, čini se da Prnjata u Hrvatskoj osim suđenja čeka već i zaposlenje. Unatoč svim podastrtim razlozima, pa i onome da je pritvor Prnjatu bio određen po drugoj osnovi, USKOK je pokušao osporiti ukidanje pritvora ističući da Prnjatova supruga i sin prebivalište imaju u Njemačkoj, odakle je 2007. nakon uhićenja izručen Italiji, ali i da su njegova majka i sestra također na tjeralicama te da prebivaju u BiH.
Bivša teretana
Ono što mnogi ne znaju je da je lanjskog prosinca zatvorenik Prnjat završio na filmskim platnima širom Italije. Na Filmskom festivalu u Rimu ljubitelji filma mogli su premijerno pogledati dokumentarac “Meno male è lunedì” (Konačno, ponedjeljak) koji potpisuje poznati novinar Filippo Vendemmiati, a govori o zatvorenicima iz bolonjskog zatvora Dozza, i u kojem je svoj komad odigrao upravo i Prnjat. Otad je film obišao sve talijanske regije. Mjesto radnje je bivša zatvorska teretana u čijem su prostoru tri bolonjske tvrtke otvorile metalsku radionicu i u kojoj desetak umirovljenih metalaca (njihovih bivših djelatnika) podučava 13 zatvorenika proizvodnji komponenata visokotehnološkog stroja za pakiranje.
Jedino mjesto za uživanje
Radionica je tako zatvorenicima postala jedino mjesto za uživanje u slobodi, zbog čega im vikend teško pada jer se ne radi. Upravo zato jedva čekaju ponedjeljak pa je po tome film i dobio ime. Radeći u metalskoj industriji u sklopu zatvora također imaju pravo na radno odijelo, plaću, godišnji odmor, pauzu za kavu i čik-pauzu. Nakon izlaska iz zatvora svi su uglavnom svjesni da su obučeni za rad i pripremljeni za drugu životnu šansu.


 Prokazan kao vođa 50- člane bande
Stjepan Prnjat rodom je iz Zenice, a kao mladić otišao je u njemački Frankfurt. Tamo je, zahvaljujući svojoj inteligenciji, snalažljivosti i fizičkoj konstituciji, ubrzo ušao u kriminalne poslove, a u jednom od obračuna bio je i ranjen. U poslove s drogom uključio se krajem 90-ih, a trgovini kokainom posvetio se 2000. Dolijao je u velikoj međunarodnoj akciji kodnog imena Accord provedenoj u šest zemalja, kada je uhićeno 50-ak pripadnika kriminalne skupine, a Prnjat je prokazan kao glavni vođa.


Objavljeno: prije 9 h i 19 min
Autor:
Portal Jutarnji.hr



Zoranu Milanoviću trebalo je manje od 24 sata da se odluči na veliki zaokret. Šef SDP-a jučer je na press konferenciji na Iblerovom trgu pošteno 'oprao' Domoljubnu koaliciju i MOST, a već danas je napisao pismo Boži Petrovu u kojemu čelniku treće najjače političke stranke u Hrvatskoj pruža ruku suradnje.VEZANE VIJESTIVijestiMILANOVIĆ 'Mi s HDZ-om ne možemo. Tamo ima rasista, fašista, a Most je mrtav hladan prešao preko toga. U Mostu ima i ljudi koji ne pristaju na to, ne čuje ih se'PESIMIZAM U SDP-u 'Most nas je preveslao, Petrov nikad nije htio Vladu s ljevicom! Ali možda još ima nade...'REINER 'Novi izbori praktički su nemogući. Na najboljem smo putu da formiramo Vladu. Tjedan dana je realan rok za ime novog premijera'
Dopis predsjednika SDP-a Zorana Milanovića prenosimo u cijelosti:

“Poštovani,




/* (c)AdOcean 2003-2011, EPH2.Jutarnji.hr.Jutarnji.hr.Vijesti.Naslovnica.Intext */
ado.slave('adoceanephsirdkqovnsbt', {myMaster: 'iJbr.b6diDAWg03EQbfaBQh.ntwoZ3usBZ04zpjF2.X.F7' });



obraćamo vam se nakon odluke MOST-a od 15. prosinca da nastavi razgovore s Domoljubnom koalicijom te ostavi prostor za razgovore i suradnju s Koalicijom Hrvatska raste s ciljem dovršenja procesa konstituiranja Sabora i formiranja nove hrvatske Vlade.


Prvo, želimo još jednom iskazati naš stav da HDZ nije ispunio uvjete definirane od strane MOST-a, odnosno da su implicitno odbili mogućnost tripartitne vlade s MOST-om i Koalicijom Hrvatska raste, te da nisu nedvosmisleno prihvatili prijedlog MOST-a o nestranačkom mandataru. Naprotiv, čelnik HDZ-a, gospodin Tomislav Karamarko, u svojoj izjavi nakon spomenute odluke MOST-a ostavio je mogućnost da i on bude mandatar što je u potpunoj suprotnosti sa svim do sada javno iznesenim uvjetima MOST-a.


Drugo, cijeneći poziv MOST-a za daljnje razgovore i moguću suradnju s Koalicijom Hrvatska raste želimo ponoviti da smo prethodnih dana u svim komunikacijama (odgovor MOST-u od 14. prosinca, zaključak 2. Glavnog odbora SDP-a te priopćenje za javnost od 15. prosinca) naglašavali spremnost nastavka razgovora s MOST-om oko traženja rješenja za ovu situaciju. Podsjećamo da smo u svakoj prilici isticali da su polazište za razgovor dodatne opcije suradnje iznesene na sastanku predstavnika Koalicije Hrvatska raste i MOST-a održanom 9. prosinca 2015. Također, podsjećamo da u interesu izgradnje međusobnog povjerenja i uspješnog nastavka razgovora na tu temu nismo iznosili sadržaj spomenutih opcija. No, u ovom trenutku važno je rezimirati i taj dio procesa kako bi definirali platformu za nastavak razgovora.


Sve opcije suradnje temeljene su na usklađenim programskim načelima i reformama o kojima smo vodili razgovore te na prijedlogu sudjelovanja naše Koalicije i MOST-a u zakonodavnoj i izvršnoj vlasti s ciljem uspješne provedbe programa.


Prva raspravljena opcija bazirana je na prijedlogu izbora mandatara, odnosno predsjednika Vlade u osobi predsjednika SDP-a. MOST bi u tom slučaju predložio zamjenika premijera ili prvog potpredsjednika Vlade. MOST bi također predložio i kandidata za predsjednika Sabora. U strukturi Vlade MOST bi predložio ministre i ostale dužnosnike u nekoliko ministarstava koja su ključna za provedbu prioritetnih reformi. Važan moment bio je i naš prijedlog da se oko svakog kadrovskog rješenja moraju suglasiti obje strane. Cijeli prijedlog ocijenjen je od kolega iz MOST-a kao izuzetno korektan, ali je izražena rezerva u odnosu na prijedlog mandatara, odnosno predsjednika Vlade.


Druga raspravljena opcija suradnje temeljena je na stavu MOST-a kako nisu spremni podržati ni predsjednika SDP-a, niti predsjednika HDZ-a za mandatara, odnosno predsjednika Vlade. Temeljem tog stava načelno je definirano da u tom slučaju Koalicija Hrvatska raste može predložiti kandidata za predsjednika Sabora, te istovremeno nestranačkog ili stranačkog kandidata za predsjednika Vlade. Naknadnom intervencijom kolega iz delegacije MOST-a iskazana je i mogućnost da MOST predloži svog kandidata za tu funkciju što je ostavljeno za daljnje razgovore.


Treća opcija o kojoj se raspravljalo je ideja oko ograničenog vremena „trajanja“ dogovorene suradnje. Raspravljena je mogućnost da se mandat nove Vlade Koalicije Hrvatska raste i MOST-a ograniči na dvije godine, da se u tom trenutku analiziraju učinci Vlade i ispunjenje zadanih ciljeva. U slučaju uspješnog rada Vlade mandat bi se nastavio do isteka četiri godine, a u protivnom bi se išlo na nove, izvanredne izbore.


Dakle, može se zaključiti da su u našim razgovorima razmotrene i one opcije koje su trenutno aktualne. Po nama, druga opcija je temelj za nastavak našeg razgovora, a spremni smo iznijeti i dodatne ideje i prijedloge.


U obraćanju javnosti 15. prosinca izrekao sam stav da uvjet naše suradnje s MOST-om nije mjesto mandatara. Isto tako, izrazio sam spremnost razgovora o Boži Petrovu, čelniku MOST-a kao budućem mandataru.


Pri tome, otvoreni smo za suradnju i sa svim drugim strankama i izabranim saborskim zastupnicima uz uvjete koje smo u javnosti već nekoliko puta iznosili.


Ti uvjeti su da se svi partneri u tom procesu trebaju zahvaliti na suradnji članovima, te posebno obnašateljima određenih javnih funkcija koji imaju pravomoćne optužnice za teža kaznena djela. Također, nismo spremni surađivati sa strankama i zastupnicima koji u svojim programima ili kroz javno djelovanje na bilo koji način potiču rasnu, vjersku i drugu vrstu netrpeljivosti te na bilo koji način dovode u pitanje prava manjina u hrvatskom društvu.


Sigurni smo da će i MOST do kraja i u potpunosti inzistirati na ispunjenju ovih preduvjeta te da će se time rukovoditi pri donošenju konačne odluke o izboru svih partnera koji će sudjelovati u formiranju saborske većine i nove Vlade.


Temeljem svega prethodnog pozivamo vas na nastavak razgovora o formiranju saborske većine i nove hrvatske Vlade. S obzirom na potrebu ubrzanja cijelog procesa predloženi nastavak razgovora, odnosno sastanak s predstavnicima MOST-a spremni smo održati u što kraćem roku.


U očekivanju odgovora, uvjereni smo da ćete u svemu izrečenom prepoznati našu otvorenost i jasnoću stava, bez „fige u džepu“.


Srdačno vas pozdravljamo!


Zoran Milanović “



Objavljeno: prije 10 h i 15 min
Autor:
Goran Penić




Ivan Lovrinović, profesor s Ekonomskog fakulteta u Zagrebu i glavni ekonomski strateg Mosta koji je na njihovoj listi u 2. izbornoj jedinici ušao u Sabor, u vrijeme bivših HDZ-ovih vlada od 2004. do 2009. bio je voditelj za izradu nekoliko stručnih studija za različite državne tvrtke koje su se poslije pokazale vrlo spornima ili nikada nisu upotrijebljene.VEZANE VIJESTIVijestiMOST OTKRIO ŠTO PLANIRA AKO PROPADNE IDEJA O VELIKOJ VLADI Karamarko: 'Do kraja tjedna će mnogo toga biti jasnije'; Grčić: 'Rekli smo im ispod koje crte ne idemo'GOJKO DRLJAČA Je li Mostov glavni ekonomist Lovrinović lord akademskog klijentelizma u RH ili veliki reformator?GOJKO DRLJAČA Vladu nam sastavlja opasna truba - političko-ekonomski analfabet Božo Petrov
Studije na kojima je radio prof. Lovrinović ukupno su naplaćene u iznosu od gotovo 3,9 milijuna kuna. Od tog iznosa, tek je 15 posto novca pripalo fakultetu, a ostatak od 3,3 milijuna kuna išao je samom voditelju projekata Lovrinoviću i njegovim suradnicima.
Prema našim saznanjima koja su potvrdile te državne tvrtke i institucije, Lovrinović je u tom razdoblju autor šest takvih studija.



/* (c)AdOcean 2003-2011, EPH2.Jutarnji.hr.Jutarnji.hr.Vijesti.Naslovnica.Intext */
ado.slave('adoceanephsirdkqovnsbt', {myMaster: 'iJbr.b6diDAWg03EQbfaBQh.ntwoZ3usBZ04zpjF2.X.F7' });


‘Neambiciozni članak’
Jedna od njih je 2005. rađena za Hrvatsku poštansku banku (HPB) i nosila je naslov “Konzultantske usluge - HPB”. Lovrinović je sa svojih 14 suradnika napravio studiju koja je službeno iskorištena za “analizu stanja, preporuke i smjernice za unaprjeđenje marketinškog djelovanja banke”. No, izvori iz HPB-a pak neslužbeno kažu da je studija pisana na razini “neambicioznog novinskog članka”. Plaćena je čak 589.446 kuna.
Lovrinović je i 2008. bio voditelj projekta “Analiza poslovanja i pravci daljnjeg razvoja ACI d.d.”, za što je ta državna tvrtka platila 950.000 kuna. Za izradu te studije okupio je tim od 11 suradnika. Studija je naručena u svibnju, a isporučena u rujnu iste godine, a u ACI-ju tvrde da nije iskorištena.
- Sadašnja Uprava ACI-ja nema saznanja da je studija iskorištena niti zna razloge zašto nije. Ne možemo komentirati ni kvalitetu studije jer sadašnja Uprava nije sudjelovala u dogovorima u vezi s njenom namjenom te nema saznanja o krajnjim ciljevima koje je tadašnja Uprava dogovarala u ulozi naručitelja - poručuju iz ACI-ja.
Privatizacija Jadrolinije
Jednu od studija Lovrinović je radio i s bivšim dekanom Ekonomskog fakulteta, dr. Darkom Tipurićem, s ukupno 27 suradnika. Projekt je rađen za Jadroliniju, plaćen je čak 1,080.000 kuna, a studija uopće nije korištena. Razlog za to leži u samom naslovu: “Koncepcija i prijedlog moguće privatizacije Jadrolinije”. Naravno, privatizacija Jadrolinije nikada nije provedena, a sadašnja Uprava kaže da je taj dokument iz 2005. izravno naručio tadašnji ministar prometa Božidar Kalmeta i da nemaju saznanja što se s njom dogodilo.
Oko 950.000 kuna plaćena je studija “Ekonomski, prometni i demografski učinci nakon izgradnje Pelješkog mosta” iz 2007. Lovrinović je tu studiju radio s 14 suradnika, a ona je djelomično iskorištena.
Oko 700.000 kuna plaćena je i studija koju je Lovrinović radio za Grad Dubrovnik. Naslov studije je “Program razvoja Grada Dubrovnika do 2020.” i, iako je bila preambiciozna, koristi se.
Iz HAC-a su nam pak potvrdili da je 2004. rađena studija o mogućnosti iznajmljivanja optičkih vlakana koja je plaćena 195.000 kuna, no nisu nam mogli potvrditi je li i tu studiju radio Lovrinović ili je ona samo rađena za vrijeme dok je on bio dekan jer moraju pronaći tu studiju u arhivi za što je potrebno više dana.
Prijatelj Branko Bačić
Priču o ovim spornim studijama otkrila je Državna revizija još 2010., kada je utvrdila da su čak 33 studije u vrijednosti od 35,2 milijuna kuna izrađene od 2004. do 2009., kada su dekani Ekonomskog fakulteta bili Lovrinović i Tipurić. Sam Tipurić je potpisao 11 studija, a Lovrinović pet. Od tog novca, fakultet je zaradio samo 5,3 milijuna kuna, a preostalih 30 milijuna podijelilo je 14 voditelja sa suradnicima, uključujući Lovrinovića. U nekim slučajevima studije su bile neupotrebljive, a u nekima su propale jer projekti nisu realizirani. Već tada se sumnjalo da je Lovrinović unosne poslove za Ministarstvo mora i Jadroliniju te ACI dobio zbog tadašnjeg tajnika ministarstva, HDZ-ovca Branka Bačića, bliskog suradnika Božidara Kalmete i Lovrinovićeva prijatelja iz studentskih dana.


 Lovrinović: 'Nemam potrebu to opet objašnjavati'
Prof. dr. Ivan Lovrinović poručio je jučer kako je sve vezano uz te studije već davno bilo prezentirano javnosti i kako nema potrebu opet to objašnjavati.
- Sve studije koje sam radio uvijek su bile dostupne javnosti. Isporučene su naručiteljima, a u kojoj je mjeri naručitelj to iskoristio, to je njegova stvar. Sve drugo sam davno prezentirao javnosti - kratko je rekao prof. Lovrinović.

 

Objavljeno: 15.12.2015
Autor:
Portal Jutarnji.hr



Nakon što su kurdski borci oslobodili dobar dio sjeverne Sirije od fanatika iz Islamske države, iz dana u dan u javnost stižu jeziva svjedočanstva o užasima koji su se tamo događali dok je vladao ISIS. Tako je ovih dana procurila snimka tamnica u kojima su teroristi držali zatočene pripadnice jazidske vjerske zajednice, piše 
Independent
.VEZANE VIJESTIVijestiDRAMATIČNA SNIMKA BIJEGA OD BRUTALNIH DŽIHADISTA Pogledajte evakuaciju žena i djece s planine SindžarBIJEG OD ISLAMISTA Majka ostavila paraliziranog sina u pustinji, vojnici ga pronašli jedva živog AMERIČKI SPECIJALCI STIGLI U IRAK 'Evakuacija tisuća ljudi zarobljenih na planini Sindžar vjerojatno se neće dogoditi'
Kurdski borci su doveli novinarsku ekipu Sky Newsa nasred pustinje te im pokazali improvizirane zatvore. Snimka prikazuje skučene i klaustrofobične prostorije u zemlji u kojima su jadne žene čekale silovanje, iživljavanje, a nerijetko i smrt. Na zidovima tamnica vide se i crteži koji svjedoče s kakvim su se sve užasima susretale te žene. Na upit gdje se danas nalaze žene koji su ležale u tim tamnicama, kurdski borac je samo slegnuo ramenima. Njihova sudbina ostaje nepoznata.
Međutim, ono što je poznato je da su ISIS-ovci njih držali kao robinje, prodavali ih i silovali. Njihova nesreća započela je na planini Sindžar gdje su ih džihadisti zarobili. Većina jazida tada se ipak spasila zahvaljujući, između ostalog, i američkoj interveniciji, ali neki i nisu bili te sreće.



/* (c)AdOcean 2003-2011, EPH2.Jutarnji.hr.Jutarnji.hr.Vijesti.Naslovnica.Intext */
ado.slave('adoceanephsirdkqovnsbt', {myMaster: 'iJbr.b6diDAWg03EQbfaBQh.ntwoZ3usBZ04zpjF2.X.F7' });







Objavljeno: prije 11 h i 56 min
Autor:
 Hina



Gospodarski rast u Hrvatskoj u idućoj će godini ubrzati na 1,8 posto, najviše zahvaljujući izvozu roba i usluga, ali i dinamiziranju osobne potrošnje, što odražava daljnji oporavak tržišta rada, usporavanje razduživanja i jačanje optimizma potrošača, poručila je u srijedu Hrvatska narodna banka (HNB).VEZANE VIJESTIVijestiRATKO BOŠKOVIĆ Nova vlada mora se fokusirati na rast izvoza
Ove godine u HNB-u očekuju da će gospodarski rast dosegnuti 1,7 posto. Time je HNB podigao svoje ranije procjene za ovu i iduću godinu. U prethodnim procjenama središnja je banke u ovoj godini očekivala rast za 1,2, a u idućoj za 1,5 posto.
"U četvrtom tromjesečju očekujemo razmjerno visok rast BDP-a od 2,3 posto, a glavni čimbenik tog rasta, kao i do sada, je rast izvoza roba i usluga te osobne potrošnje", izjavio je guverner Boris Vujčić.



/* (c)AdOcean 2003-2011, EPH2.Jutarnji.hr.Jutarnji.hr.Vijesti.Naslovnica.Intext */
ado.slave('adoceanephsirdkqovnsbt', {myMaster: 'iJbr.b6diDAWg03EQbfaBQh.ntwoZ3usBZ04zpjF2.X.F7' });


"Ostajemo u razdoblju vrlo niskih kamatnih stopa glavnih središnjih banaka u svijetu. Očekuje se da će ECB ostaviti kamatnu stopu nepromijenjenom, dok će američki Fed početi s postupnim povećanjem kamatne stope, što bi moglo imati utjecaja na tržištu zaduživanja, prvenstveno za tržišta u nastajanju gdje spada i Hrvatska", istaknuo je Vujčić.
Napomenuo je da je razlika u prinosu na hrvatski i dug europskih tržišta u nastajanju vrlo velika, iznad 1,5 postotnih bodova te da u zadnje vrijeme ček i raste.
"Daljnje kretanje razlike u tim prinosima ovisit će o performansu Hrvatske ekonomije u 2016. i inicijalnoj percepciji tržišta što će nova Vlada poduzeti", istaknuo je Vujčić.
U HNB-u su istaknuli da postoji pozitivan pomak na tržištu rada u 2015. te i u 2016. očekuju blago intenziviranje porasta zaposlenosti te nastavak pada nezaposlenosti. U 2015. očekuju deflaciju od 0,4 posto dominantno zbog pada cijena energije, dok u 2016. očekuju povratak inflacije u visini od 0,9 posto.
Suficit tekućeg računa platne bilance porast će s lanjskih 0,8 posto BDP-a na ovogodišnjih 4,8 posto, dok bi iduće godine mogao iznositi 2,7 posto BDP-a, ocjenjuju u HNB-u.Kako je napomenuo Vujčić, bez efekta konverzije CHF kredita u eurske, suficit bi bio 3,5 postotnih bodova niži.
Kamate u padu, razduživanje se nastavlja
Nominalne kamatne stope, rečeno je, za većinu kredita poduzećima i stanovništva i dalje su u postupnom padu, a domaći troškovi zaduživanja države zadržavaju se na niskim razinama.
"Sektor stanovništva i dalje se razdužuje, unatoč oporavku osobne potrošnje", napomenuo je Vujčić. U 2016. očekuje se stagnacija plasmana kreditnih institucija.
Monetarna politika ostaje ekspanzivna, rekao je Vujčić, podsjetivši da je banka poduzela razne mjere intervenirajući na monetarnom tržištu kako bi stabilizirala situaciju nakon konverzije CHF kredita. "Strukturni višak likvidnosti na tržištu ponovno je na 8 do 9 milijardi kuna, što je gotovo tri puta više nego na području eurozone", ustvrdio je Vujčić.
Istaknuo je da je porasla potražnja za kunskim kreditima kao "barem djelomično naučene lekcije u vezi švicaraca". "Bolje ikad nego nikad", istaknuo je Vujčić, dodavši da će se i dalje provoditi obratne repo operacije kako bi se povećala kunska likvidnost.
Zaustaviti učinak 'grude snijega'
Manjak opće države procjenjuju u HNB-u ove bi se godine mogao spustiti na 5 posto BDP-a, s lanjskih 5,6 posto, dok bi dug opće države na kraju 2015. mogao dosegnuti 86,5 posto BDP-a.
U HNB-u su oprezni u vezi procjena za 2016. istaknuvši da prvo treba vidjeti proračun nove Vlade.
Međutim, guverner Vujčić istaknuo je da i dalje je prisutan dominantan učinak 'grude snijega' na stanje javnih financija, što se odnosi na situaciju kada je stopa rasta BDP-a niža od prosječne kamatne stope na javni dug države te u toj situaciji javni dug i dalje raste.
"Da se zaustavi učinak 'grude snijega' potrebna je snažnija fiskalna prilagodba. Međutim, ona u Hrvatskoj uopće ne treba biti dramatična, odnosno potrebna je manja od onoga što je većina EU zemalja poduzela tijekom krize", kazao je Vujčić.
Naglasio je da je u tom smislu važno da Hrvatska ostvari primarni suficit proračuna (deficit u suficitu ako se izuzmu kamate) te da bi taj suficit trebao biti prema sadašnjim projekcijama u visini od 4,5 milijarde kuna godišnje kroz dvije godine.


Objavljeno: 15.12.2015
Autor:
Inoslav Bešker



Monsinjor Francesco Miccichè (72), nekadašnji biskup ordinarij u Trapaniju koga je papa Benedikt XVI smijenio i umirovio još u svibnju 2012, sedam godina prije navršenih 75, okrivljen je da je pronevjerio i prisvojio gotovo dva milijuna eura (petnaestak milijuna kuna) od novca koji talijanska država donira mjesnoj Katoličkoj crkvi iz džepova poreznih obveznika (u Italiji ne svih, nego onih koji potpišu da 8 promila njihova poreza ide Katoličkoj crkvi).VEZANE VIJESTIVijestiDETALJI SKANDALA U VATIKANU: PR ekspertica monsinjoru: 'Zabavi se seksom s mojom rodicom!' Monsinjor: 'Ružna je'PROSVJEDNI MARŠ POVODOM KLIMATSKOG SUMMITA Aktivisti će formirati ljudski lanac, očekuju se manifestacije diljem svijetaDRAMATIČNI PAPA FRANJO 'Ovo što se događa s klimom na rubu je samoubojstva. Vrijeme je za dogovor. Sada ili nikada'
Doznalo se da je umirovljeni biskup uzalud banuo na Papinu generalnu audijenciju, da bi poglavara Katoličke crkve zamolio za neki položaj u Vatikanu, koji bi biskupu osigurao vatikansko državljanstvo i time ga spasio od zatvora u Italiji.

Rođaka za prokuratora

Prva istraga protiv monsinjora datira još otkako je 2007 dao spojiti dvije zadužbine crkvenog prava u svojoj biskupiji, Campanile i Auxilium, pa je 2009 za prokuratora postavio svoga svaka (sestrina muža) Teodora Canepu, s plaćom od stotinjak tisuća eura godišnje (oko 63.000 kuna mjesečno).



/* (c)AdOcean 2003-2011, EPH2.Jutarnji.hr.Jutarnji.hr.Vijesti.Naslovnica.Intext */
ado.slave('adoceanephsirdkqovnsbt', {myMaster: 'iJbr.b6diDAWg03EQbfaBQh.ntwoZ3usBZ04zpjF2.X.F7' });


Držeći se mafijaškog načela da se pljačkati može ako su i svi koji te mogu otkriti također omastili brk nečim nezakonitim, mons. Miccichè (rodom iz San Giuseppea Jata, mafijaškog feuda familije Brusca) oslonio se na ravnatelja dijecezanskog Caritasa don Sergia Librizzija. Taj svećenik je pristajao na sve monsinjorove zahtjeve (kako je pokazala tek kasnija istraga), jer mu je biskup šutke prelazio preko njegova običaja da mlade imigrante iz Afrike “zavodi” ucjenjujući ih pozitivnim ocjenama bez kojih teško da bi dobili boravišnu dozvolu (Librizzi je, u međuvremenu, već osuđen na 9 godina zatvora kao silovatelj, jer je plaćeni seks s malodobnim u Italiji izjednačen sa silovanjem, a onaj iznuđen ucjenom još i prije). Oslonio se i na don Antonija (Ninnija) Treppiedija, koga je postavio za ekonoma biskupije, davši mu i unosnu prebendu arhiprezbitera u Alcamu. E, tu se monsinjor prešao: don Treppiedi se pokazao onim poslovičnim zrnom žita u kukolju. Pa je biskupa tužio Svetoj Stolici.

Apostolska vizitacija

Netom je to doznao, mons. Miccichè je don Treppiedija smijenio, ali Vatikan je poslao apostolsku vizitaciju: čim je stigla izvijest, Benedikt je mons. Miccichèa smijenio i umirovio. Talijanska istraga je nastavljena i otkrila ne samo da je mons. Miccichè stekao imovinu nerazmjerno veću od svoje zarade, nego i kako ju je stekao. Tvrde da je maznuo za se i najbližu rodbinu (sestru i nećakinju) oko dva milijuna eura od državne budžetske potpore Katoličkoj crkvi, pretežno iz fondova Caritasa (što je osobito gnusno), te da je većinu uložio u navodno unosne nekretnine.


Objavljeno: prije 37 min
Autor:
Tjednik Globus



Pomalo nezapaženo u javnosti je prošla prikrivena ljutnja HDZ-ovaca – uglavnom iz najužeg kruga predsjednika stranke Tomislava Karamarka – koji su razočarani što im, kao relativnom pobjedniku izbora, nije bio povjeren mandat za sastavljanje Vlade. Nije se od tog iskazivanja stava susprezao ni sam predsjednik stranke.VEZANE VIJESTIVijesti'MILANOVIĆ ĆE DATI SVOJ MANDAT U SDP-u NA RASPOLAGANJE AKO NE FORMIRA VLAST' Visokopozicionirani član stranke otkriva ključne potezeANTE KOTROMANOVIĆ 'Na liniji sam s EU i NATO-om, ovaj rat nećemo dobiti bez kopnene vojske'8 TEŠKIH DANA MINISTRA OBRANE: OD PRGOMETA DO PARIZA 'Na liniji sam s EU i NATO-om, ovaj rat nećemo dobiti bez kopnene vojske'VESNA PUSIĆ 'HDZ je stranka opasne desnice. Sanader je bio na dobrom putu, šteta što je zaglibio u korupciju'
“Ja bih bio najsretniji da sam kao relativni pobjednik dobio taj mandat, danas bismo bili pri kraju sastavljanja Vlade i to bi išlo sve brže. Ali ima različitih tumačenja Ustava...” rekao je Karamarko pa nastavio pregovore s Mostom.
Kritika je naravno bila upućena njegovoj donedavnoj stranačkoj kolegici i predsjednici Kolindi Grabar-Kitarović. Vrlo uvijena kritika, ali ipak kritika iz koje se dalo iščitati da su odnosi na relaciji Pantovčak – Trg žrtava fašizma daleko od idealnih ili barem onakvih s kakvima su u sjedištu stranke kalkulirali još u izbornoj noći kad je Grabar-Kitarović čestitala relativnim pobjednicima te izborne utrke.



/* (c)AdOcean 2003-2011, EPH2.Jutarnji.hr.Jutarnji.hr.Ostalo.Intext */
ado.slave('adoceanephsivjftfxhlpp', {myMaster: 'I4T8d5nvjb5L5q3Q3cisX7jsrurA5RtyQjro5RhV_5H.u7' });


“Ali kad je sutradan nakon izbora jasno poručila da nema namjeru mandat za sastavljanje Vlade davati relativnom pobjedniku, tko god on bio, mnogi su se naljutili. Posebno ljudi bliski predsjedniku Karamarku. Gledajte, oni su ipak od Kolinde očekivali da će se prema svojim bivšim stranačkim kolegama ponijeti puno bolje, posebno nakon sveg truda koji je cijela stranka uložila u njenu predsjedničku kampanju”, rekao je Globusu jedan dobro upućeni izvor iz HDZ-a.
Nije to bilo prvi put da su odnosi između predsjednika HDZ-a i predsjednice države blago poljuljani – ali sigurno je taj trenutak predstavljao dosad najveće razmimoilaženje dvoje najjačih lica s desne političke scene, jednog koje samouvjereno razmišlja o svom drugom predsjedničkom mandatu i drugog koje se još trudi kako bi zaradilo prvi.





Pri tumačenju Ustava posebno se pouzdala u ustavnu stručnjakinju Sanju Barić, koja je imala neku vrstu potpore SDP-a, ističe politolog Višeslav Raos


U novom broju Globusa od ostalih vijesti donosimo intervju s Andrejom Plenkovićem o izbornim rezultatima HDZ-a, doznajemo kako su Vladimir Šeks, Smiljko Sokol, Krunislav Olujić i Ljubomir Valković u dva tjedna napisali svih 147 članaka Ustava.
Istražujemo kolika je tarifa trgovaca imigrantima od Etiopije do Libije ili skroz do Švedske, a doznajemo i što nam donosi budućnost kuhinje.
U rubrici Politika pišemo o tome treba li promijeniti dio Ustava koji govori o formiranju državne vlasti nakon parlamentarnih izbora te kakav odgovor na sve ima predsjednica Kolinda Grabar-Kitarović.
Novinarka Globusa Dora Koretić razgovarala je sa Sašom Cvetojevićem, poduzetnikom, investitorom i velikim zagovornikom liberalizacije taksi usluga .
Doznajemo hoće li zaoštravanje odnosa Zapada i Islama Euroarape okrenuti protiv ISIS-a.
Saznajemo tko su savjetnici iz sjene kojima vjeruju najveće kompanije, Google-ova statistika otkriva nam što su Hrvati najviše pretraživali u 2015. godini, a u Ivanić-Gradu posjetili smo radionicu drvenih igračaka Brick by Brick i otkrili kako Jadranko Pongrac sam proizvodi drvene kockice.
Šefica diplomacije EU Frederica Mogherini govori za Globus iza kulisa Bruxelleske konferencije o BiH, istražujemo najveću filmsku tvornicu novca Disney, kojoj će samo prvi od šest nastavaka “Sila se budi” donijeti više od osam milijardi dolara zarade.
Istražujemo zašto društvo ima strah od izbjeglica, koji je najbolji azil za napuštene pse u Hrvatskoj i kako tvrtka Sandeman’s New Europe organizira besplatne ture turistima.
Novinarka Globusa razgovarala je s Dušanom Kovačevićem uoči premijere “Maratonaca” u Kerempuhu , a uspješni zagrebački glumac - Goran Bogdan otkriva nam kako je osvojio televizijski svijet.
DOLJE POGLEDAJTE NASLOVNICU NOVOG BROJA GLOBUSA, KOJEG NA SVIM KIOSCIMA MOŽETE KUPITI OD ČETVRTKA:





Objavljeno: prije 1 h i 25 min
Autor:
Portal Jutarnji.hr



Nakon što je danas 
Zoran Milanović poslao pismo Boži Petrovu u kojem je napisao kako je koalicija Hrvatska raste otvorena za daljnju suradnju i kako uvjet te suradnje nije mjesto mandatara, 
oglasili su se i iz HDZ-a
 te su u priopćenju napomenuli kako Milanović želi razbiti Most.VEZANE VIJESTIVijestiHDZ O ZAOKRETU MILANOVIĆA 'On želi razbiti Most, pod svaku cijenu konstituirati Sabor na pet minuta, blokirati predsjednicu...'MILANOVIĆ POSLAO JOŠ JEDNO PISMO MOSTU! PRISTAO NA UVJETE 'Ovo je stav cijele koalicije Hrvatska raste, usuglašen je i na Predsjedništvu SDP-a'MILANOVIĆEV NAJBLIŽI SURADNIK 'U duhu tolerancije i razumijevanja nastavljamo pregovore. Hrvatska iznad svega'MOST MILANOVIĆU 'Drago nam je da je odlučio nastaviti komunicirati, a sad neka se očituje o reformskoj vladi i suradnji s Domoljubnom koalicijom'
Međutim, tu međusobnim optuživanjima nije bio kraj. Prepirka se naime, prebacila na društvene mreže.
- HDZ, naši uvjeti su jasni i nedvosmisleni bez navođenja 'mogućnosti razgovora' - napisali su na Twitteru i tagirali @HDZ001, na što je HDZ odgovorio: 'Milanović je u strahu - gubitak vlasti za njega znači procesuiranje kriminala ove vlade!', pa nastavio: 'Milanović želi u izbore s funkcije premijera kako bi nastavio kontrolu represivnog aparata i medija'. A odmah potom su napisali i: 'Puč u @SDPHrvatske??? Milanović i Predsjedništvo protiv odluke Glavnog odbora stranke #neprincipijelnakoalicija.'



/* (c)AdOcean 2003-2011, EPH2.Jutarnji.hr.Jutarnji.hr.Vijesti.Naslovnica.Intext */
ado.slave('adoceanephsirdkqovnsbt', {myMaster: 'iJbr.b6diDAWg03EQbfaBQh.ntwoZ3usBZ04zpjF2.X.F7' });


Na to su iz SDP-a hladno odgovorili: '@HDZ001 Čemu nervoza? SDP poštuje sve odluke i spremni smo razgovarati s Domoljubnom koalicijom. Drago nam je da se imamo priliku sučeliti na Twitteru nakon dugo vremena odbijanja komunikacije na Twitteru.'
- Sorry, bili smo u gužvi... Radili smo na programu koji @SDPHrvatske nema - odgovorili su posprdno iz HDZ-a, a SDP je samo nastavio: - @HDZ001 i napokon došli do digitalizacije pa krenuli na društvene mreže. Taj standard smo postavili još 2011.
Prepirka se očigledno svidjela HDZ-ovcima pa su nastavili:
- Odjednom @SDPHrvatske ima želju razgovarati s... da ne nabrajamo sve etikete koje ste nam nakeljili zadnjih par dana - napisali su, a potom tweetnuli: 'Milanović i @SDPHrvatske protiv procesuiranja kriminalnih radnji koje je počinila Vlada i članovi njegove obitelji #neprincipijelnakoalicija'.
Nakon toga u tagiranje je HDZ uključio i Most.
- Je li prozivanje @SDPHrvatske pojedinaca u @NLMost oko imena i prezimena stav Predsjedništva ili Glavnog odbora? #samopitam @HDZ001.
Nakon 20 minuta oglasio se i SDP.
- @HDZ001 nadamo se da vas nije hakiralo i da ćemo imati priliku razgovarati i dalje u duhu hrvatskog jezika bez "keljenja".
Iz HDZ-a su im odgovorili: - @SDPHrvatske Laku noć, i mi ćemo polako na #starwars, a potom upitali: '@SDPHrvatske možemo li večeras očekivati i treće pismo s dodatnim pojašnjenjima?
No nakon što iz SDP-a nije došao nikakav odgovor, iz HDZ-a su zakjučili razgovor: - Laku noć @SDPHrvatske i #neprincipijelnakoalicija #MTFBWY (
*May the Force be with you).






